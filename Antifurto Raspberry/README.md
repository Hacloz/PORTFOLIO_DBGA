# SISTEMA ANTIFURTO 
Questo progetto prevede lo sviluppo di un sistema antifurto che utilizza la connettività WiFi. Ho impiegato un Raspberry Pi 4 su cui ho installato i servizi server web Apache, MariaDB e PHP 7. Successivamente, ho sviluppato il codice in C++ per l'ESP8266, gestendo la connessione WiFi e la comunicazione con il Raspberry Pi. Utilizzando un codice Python sul Raspberry Pi, accetto le connessioni dall'ESP8266, ricevo i dati e interagisco con il database. In una fase successiva, procederò con la scrittura del codice in C++ per controllare i componenti fisicamente collegati all'ESP8266, assicurandomi della loro corretta funzionalità. Inoltre, ho creato un sito web che permette di accendere e spegnere i vari componenti del sistema antifurto. Questo sito interagisce con il database modificando e registrando i vari campi per ogni utente, che viene poi letto dal Raspberry Pi per eseguire le azioni corrispondenti.
